<!DOCTYPE html><html lang="zh-CN"><head><meta charset="UTF-8"><meta http-equiv="X-UA-Compatible" content="IE=edge"><meta name="viewport" content="width=device-width, initial-scale=1, maximum-scale=1"><meta name="description" content="洞玄灵宝定观经"><meta name="keywords" content="道家,道经"><meta name="author" content="golike"><meta name="copyright" content="golike"><title>洞玄灵宝定观经 | jianhui1012的博客</title><link rel="shortcut icon" href="/melody-favicon.ico"><link rel="stylesheet" href="/css/index.css?version=1.9.1"><link rel="stylesheet" href="https://cdn.jsdelivr.net/npm/font-awesome@latest/css/font-awesome.min.css?version=1.9.1"><meta name="format-detection" content="telephone=no"><meta http-equiv="x-dns-prefetch-control" content="on"><link rel="dns-prefetch" href="https://cdn.jsdelivr.net"><meta http-equiv="Cache-Control" content="no-transform"><meta http-equiv="Cache-Control" content="no-siteapp"><script>var GLOBAL_CONFIG = { 
  root: '/',
  algolia: undefined,
  localSearch: undefined,
  copy: {
    success: 'Copy successfully',
    error: 'Copy error',
    noSupport: 'The browser does not support'
  },
  hexoVersion: '5.2.0'
} </script><meta name="generator" content="Hexo 5.2.0"></head><body><i class="fa fa-arrow-right" id="toggle-sidebar" aria-hidden="true"></i><div id="sidebar" data-display="true"><div class="toggle-sidebar-info text-center"><span data-toggle="Toggle article">Toggle site</span><hr></div><div class="sidebar-toc"><div class="sidebar-toc__title">Catalog</div><div class="sidebar-toc__progress"><span class="progress-notice">You've read</span><span class="progress-num">0</span><span class="progress-percentage">%</span><div class="sidebar-toc__progress-bar"></div></div><div class="sidebar-toc__content"><ol class="toc"><li class="toc-item toc-level-3"><a class="toc-link" href="#%E5%8F%82%E8%80%83"><span class="toc-number">1.</span> <span class="toc-text">参考</span></a></li></ol></div></div><div class="author-info hide"><div class="author-info__avatar text-center"><img src="/img/avatar.png"></div><div class="author-info__name text-center">golike</div><div class="author-info__description text-center"></div><hr><div class="author-info-articles"><a class="author-info-articles__archives article-meta" href="/archives"><span class="pull-left">Articles</span><span class="pull-right">105</span></a><a class="author-info-articles__tags article-meta" href="/tags"><span class="pull-left">Tags</span><span class="pull-right">85</span></a></div></div></div><div id="content-outer"><div class="no-bg" id="top-container"><div id="page-header"><span class="pull-left"> <a id="site-name" href="/">jianhui1012的博客</a></span><i class="fa fa-bars toggle-menu pull-right" aria-hidden="true"></i><span class="pull-right"></span></div><div id="post-info"><div id="post-title">洞玄灵宝定观经</div><div id="post-meta"><time class="post-meta__date"><i class="fa fa-calendar" aria-hidden="true"></i> 2023-02-24</time></div></div></div><div class="layout" id="content-inner"><article id="post"><div class="article-container" id="post-content"><p>《洞玄灵宝定观经》记述了道教静心定观的修行方法，而后列出修道过程中的不同阶次征候，对修行实践有较强的指导意义。</p>
<a id="more"></a>

<p>天尊告左玄真人曰：</p>
<p>夫欲修道，先能舍事。外事都绝，无与忤心。<br>然后安坐，内观心起。<br>若觉一念起，须除灭务令安静。<br>其次，虽非的有贪着，浮游乱想，亦尽灭除。<br>昼夜勤行，须臾不替。唯灭动心，不灭照心。<br>但凝空心，不凝住心。不依一法，而心常住。<br>然则凡心，躁竞其次，<br>初学息心甚难，或息不得，暂停还失。<br>去留交战，百体流行。久久精思，方乃调熟。<br>勿以暂收不得，遂废千生之业。<br>少得静已，则于行立坐卧之时，<br>涉事之处，喧闹之所，皆作意安。<br>有事无事，常若无心。处静处喧，其志惟一。<br>若束心太急，又则成病。气发狂颠，是其候也。<br>心若不动，又须放任。宽急得所，自恒调适。<br>制而不着，放而不动。处喧无恶，涉事无恼者，<br>——此是真定。</p>
<p>不以涉事无恼，故求多事；<br>不以处喧无恶，强来就喧。<br>以无事为真宅，有事为应迹。<br>若水镜之为鉴，则随物而现形。<br>善巧方便，唯能入定。<br>慧发迟速，则不由人。<br>勿令定中，急急求慧。急则伤性，伤则无慧。<br>若定不求慧，而慧自生，此名真慧。<br>慧而不用，实智若愚。益资定慧，双美无极。<br>若定中念想，多感众邪。妖精百魅，随心应见。<br>所见天尊，诸仙真人，是其祥也。<br>唯令定心之上，豁然无覆；<br>定心之下，旷然无基。<br>旧业日消，新业不造。<br>无所挂碍，迥脱尘笼。<br>行而久之，自然得道。</p>
<p>夫得道之人，凡有七候。<br>一者，心得定易，觉诸尘漏。<br>二者，宿疾普销，身心轻爽。<br>三者，填补夭损，还年复命。<br>四者，延数千岁，名曰仙人。<br>五者，炼形为气，名曰真人。<br>六者，炼气成神，名曰神人。<br>七者，炼神合道，名曰至人。<br>其于鉴力，随候益明。得至道成，慧乃圆备。<br>若乃久学定心，身无一候。促龄秽质，色谢方空。<br>自云慧觉，又称成道者，求道之理，实所未然。<br>说颂曰：<br>智起生于境，火发生于缘。<br>各是真动性，承流失道源。<br>起心欲息知，心起知更烦。<br>了知性本空，知则众妙门</p>
<h3 id="参考"><a href="#参考" class="headerlink" title="参考"></a>参考</h3><p><a target="_blank" rel="noopener" href="https://www.mlbaikew.com/html/150170.html">洞玄灵宝定观经</a>    </p>
</div></article><div class="post-copyright"><div class="post-copyright__author"><span class="post-copyright-meta">Author: </span><span class="post-copyright-info"><a href="mailto:undefined">golike</a></span></div><div class="post-copyright__type"><span class="post-copyright-meta">Link: </span><span class="post-copyright-info"><a href="http://jianhui1012.github.io/2023/02/24/洞玄灵宝定观经/">http://jianhui1012.github.io/2023/02/24/洞玄灵宝定观经/</a></span></div><div class="post-copyright__notice"><span class="post-copyright-meta">Copyright Notice: </span><span class="post-copyright-info">All articles in this blog are licensed under <a target="_blank" rel="noopener" href="https://creativecommons.org/licenses/by-nc-sa/4.0/">CC BY-NC-SA 4.0</a> unless stating additionally.</span></div></div><div class="post-meta__tag-list"><a class="post-meta__tags" href="/tags/%E9%81%93%E5%AE%B6-%E9%81%93%E7%BB%8F/">道家,道经</a></div><nav id="pagination"><div class="prev-post pull-left"><a href="/2023/03/03/%E6%B8%85%E5%87%80%E7%BB%8F/"><i class="fa fa-chevron-left">  </i><span>清净经</span></a></div><div class="next-post pull-right"><a href="/2023/02/21/%E6%97%A0%E6%A0%B9%E6%A0%91/"><span>无根树</span><i class="fa fa-chevron-right"></i></a></div></nav></div></div><footer><div class="layout" id="footer"><div class="copyright">&copy;2013 - 2025 By golike</div><div class="framework-info"><span>Driven - </span><a target="_blank" rel="noopener" href="http://hexo.io"><span>Hexo</span></a><span class="footer-separator">|</span><span>Theme - </span><a target="_blank" rel="noopener" href="https://github.com/Molunerfinn/hexo-theme-melody"><span>Melody</span></a></div><div class="busuanzi"><script async src="//busuanzi.ibruce.info/busuanzi/2.3/busuanzi.pure.mini.js"></script><span id="busuanzi_container_page_pv"><i class="fa fa-file"></i><span id="busuanzi_value_page_pv"></span><span></span></span></div></div></footer><i class="fa fa-arrow-up" id="go-up" aria-hidden="true"></i><script src="https://cdn.jsdelivr.net/npm/animejs@latest/lib/anime.min.js"></script><script src="https://cdn.jsdelivr.net/npm/jquery@latest/dist/jquery.min.js"></script><script src="https://cdn.jsdelivr.net/npm/@fancyapps/fancybox@latest/dist/jquery.fancybox.min.js"></script><script src="https://cdn.jsdelivr.net/npm/velocity-animate@latest/velocity.min.js"></script><script src="https://cdn.jsdelivr.net/npm/velocity-ui-pack@latest/velocity.ui.min.js"></script><script src="/js/utils.js?version=1.9.1"></script><script src="/js/fancybox.js?version=1.9.1"></script><script src="/js/sidebar.js?version=1.9.1"></script><script src="/js/copy.js?version=1.9.1"></script><script src="/js/fireworks.js?version=1.9.1"></script><script src="/js/transition.js?version=1.9.1"></script><script src="/js/scroll.js?version=1.9.1"></script><script src="/js/head.js?version=1.9.1"></script><script>if(/Android|webOS|iPhone|iPod|iPad|BlackBerry/i.test(navigator.userAgent)) {
  $('#nav').addClass('is-mobile')
  $('footer').addClass('is-mobile')
  $('#top-container').addClass('is-mobile')
}</script></body></html>