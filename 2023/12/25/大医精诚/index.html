<!DOCTYPE html><html lang="zh-CN"><head><meta charset="UTF-8"><meta http-equiv="X-UA-Compatible" content="IE=edge"><meta name="viewport" content="width=device-width, initial-scale=1, maximum-scale=1"><meta name="description" content="大医精诚"><meta name="keywords" content="道家,中医"><meta name="author" content="golike"><meta name="copyright" content="golike"><title>大医精诚 | jianhui1012的博客</title><link rel="shortcut icon" href="/melody-favicon.ico"><link rel="stylesheet" href="/css/index.css?version=1.9.1"><link rel="stylesheet" href="https://cdn.jsdelivr.net/npm/font-awesome@latest/css/font-awesome.min.css?version=1.9.1"><meta name="format-detection" content="telephone=no"><meta http-equiv="x-dns-prefetch-control" content="on"><link rel="dns-prefetch" href="https://cdn.jsdelivr.net"><meta http-equiv="Cache-Control" content="no-transform"><meta http-equiv="Cache-Control" content="no-siteapp"><script>var GLOBAL_CONFIG = { 
  root: '/',
  algolia: undefined,
  localSearch: undefined,
  copy: {
    success: 'Copy successfully',
    error: 'Copy error',
    noSupport: 'The browser does not support'
  },
  hexoVersion: '5.2.0'
} </script><meta name="generator" content="Hexo 5.2.0"></head><body><i class="fa fa-arrow-right" id="toggle-sidebar" aria-hidden="true"></i><div id="sidebar" data-display="true"><div class="toggle-sidebar-info text-center"><span data-toggle="Toggle article">Toggle site</span><hr></div><div class="sidebar-toc"><div class="sidebar-toc__title">Catalog</div><div class="sidebar-toc__progress"><span class="progress-notice">You've read</span><span class="progress-num">0</span><span class="progress-percentage">%</span><div class="sidebar-toc__progress-bar"></div></div><div class="sidebar-toc__content"><ol class="toc"><li class="toc-item toc-level-3"><a class="toc-link" href="#%E7%AE%80%E4%BD%93%E7%89%88"><span class="toc-number">1.</span> <span class="toc-text">简体版</span></a></li><li class="toc-item toc-level-3"><a class="toc-link" href="#%E7%B9%81%E4%BD%93%E7%89%88"><span class="toc-number">2.</span> <span class="toc-text">繁体版</span></a></li></ol></div></div><div class="author-info hide"><div class="author-info__avatar text-center"><img src="/img/avatar.png"></div><div class="author-info__name text-center">golike</div><div class="author-info__description text-center"></div><hr><div class="author-info-articles"><a class="author-info-articles__archives article-meta" href="/archives"><span class="pull-left">Articles</span><span class="pull-right">109</span></a><a class="author-info-articles__tags article-meta" href="/tags"><span class="pull-left">Tags</span><span class="pull-right">88</span></a></div></div></div><div id="content-outer"><div class="no-bg" id="top-container"><div id="page-header"><span class="pull-left"> <a id="site-name" href="/">jianhui1012的博客</a></span><i class="fa fa-bars toggle-menu pull-right" aria-hidden="true"></i><span class="pull-right"></span></div><div id="post-info"><div id="post-title">大医精诚</div><div id="post-meta"><time class="post-meta__date"><i class="fa fa-calendar" aria-hidden="true"></i> 2023-12-25</time></div></div></div><div class="layout" id="content-inner"><article id="post"><div class="article-container" id="post-content"><h3 id="简体版"><a href="#简体版" class="headerlink" title="简体版"></a>简体版</h3><p>  张湛曰：夫经方之难精，由来尚矣。今病有内同而外异，亦有内异而外同，故五脏六腑之盈虚，血脉荣卫之通塞，固非耳目之所察，必先诊候以审之。而寸口关尺有浮沉弦紧之乱，腧穴流注有高下浅深之差，肌肤筋骨有厚薄刚柔之异，唯用心精微者，始可与言于兹矣。今以至精至微之事，求之于至粗至浅之思，岂不殆哉！若盈而益之，虚而损之，通而彻之，塞而壅之，寒而冷之，热而温之，是重加其疾。而望其生，吾见其死矣。故医方卜筮，艺能之难精者也。既非神授，何以得其幽微？世有愚者，读方三年，便谓天下无病可治；及治病三年，乃知天下无方可用。故学者必须博极医源，精勤不倦，不得道听途说，而言医道已了，深自误哉。</p>
<p>  凡大医治病，必当安神定志，无欲无求，先发大慈恻隐之心，誓愿普救含灵之苦。若有疾厄来求救者，不得问其贵贱贫富，长幼妍蚩，怨亲善友，华夷愚智，普同一等，皆如至亲之想。亦不得瞻前顾后，自虑吉凶，护惜身命。见彼苦恼，若己有之，深心凄怆。勿避险巇、昼夜、寒暑、饥渴、疲劳，一心赴救，无作功夫形迹之心。如此可为苍生大医，反此则是含灵巨贼。自古名贤治病，多用生命以济危急，虽曰贱畜贵人，至于爱命，人畜一也，损彼益己，物情同患，况于人乎。夫杀生求生，去生更远。吾今此方，所以不用生命为药者，良由此也。其虻虫、水蛭之属，市有先死者，则市而用之，不在此例。如鸡卵一物，以其混沌未分，必有大段要急之处，不得已隐忍而用之。能不用者，斯为大哲亦所不及也。其有患疮痍下痢，臭秽不可瞻视，人所恶见者，但发惭愧凄怜忧恤之意，不得起一念蒂芥之心，是吾之志也。</p>
<p>  夫大医之体，欲得澄神内视，望之俨然。宽裕汪汪，不皎不昧。省病诊疾，至意深心。详察形候，纤毫勿失。处判针药，无得参差。虽曰病宜速救，要须临事不惑。唯当审谛覃思，不得于性命之上，率尔自逞俊快，邀射名誉，甚不仁矣。又到病家，纵绮罗满目，勿左右顾眄；丝竹凑耳，无得似有所娱；珍馐迭荐，食如无味；醽醁兼陈，看有若无。所以尔者，夫一人向隅，满堂不乐，而况病人苦楚，不离斯须，而医者安然欢娱，傲然自得，兹乃人神之所共耻，至人之所不为，斯盖医之本意也。</p>
<p>  夫为医之法，不得多语调笑，谈谑喧哗，道说是非，议论人物，炫耀声名，訾毁诸医。自矜己德。偶然治瘥一病，则昂头戴面，而有自许之貌，谓天下无双，此医人之膏肓也。</p>
<p>  老君曰：人行阳德，人自报之；人行阴德，鬼神报之。人行阳恶，人自报之；人行阴恶，鬼神害之。寻此二途，阴阳报施，岂诬也哉？所以医人不得恃己所长，专心经略财物，但作救苦之心，于冥运道中，自感多福者耳。又不得以彼富贵，处以珍贵之药，令彼难求，自炫功能，谅非忠恕之道。志存救济，故亦曲碎论之，学者不可耻言之鄙俚也。</p>
<h3 id="繁体版"><a href="#繁体版" class="headerlink" title="繁体版"></a>繁体版</h3><p><img src="/2023/12/25/%E5%A4%A7%E5%8C%BB%E7%B2%BE%E8%AF%9A/1.jpg"></p>
<p><img src="/2023/12/25/%E5%A4%A7%E5%8C%BB%E7%B2%BE%E8%AF%9A/2.jpg"></p>
<p><img src="/2023/12/25/%E5%A4%A7%E5%8C%BB%E7%B2%BE%E8%AF%9A/3.jpg"></p>
<p><img src="/2023/12/25/%E5%A4%A7%E5%8C%BB%E7%B2%BE%E8%AF%9A/4.jpg"></p>
</div></article><div class="post-copyright"><div class="post-copyright__author"><span class="post-copyright-meta">Author: </span><span class="post-copyright-info"><a href="mailto:undefined">golike</a></span></div><div class="post-copyright__type"><span class="post-copyright-meta">Link: </span><span class="post-copyright-info"><a href="http://jianhui1012.github.io/2023/12/25/大医精诚/">http://jianhui1012.github.io/2023/12/25/大医精诚/</a></span></div><div class="post-copyright__notice"><span class="post-copyright-meta">Copyright Notice: </span><span class="post-copyright-info">All articles in this blog are licensed under <a target="_blank" rel="noopener" href="https://creativecommons.org/licenses/by-nc-sa/4.0/">CC BY-NC-SA 4.0</a> unless stating additionally.</span></div></div><div class="post-meta__tag-list"><a class="post-meta__tags" href="/tags/%E9%81%93%E5%AE%B6-%E4%B8%AD%E5%8C%BB/">道家,中医</a></div><nav id="pagination"><div class="prev-post pull-left"><a href="/2024/01/08/Mac%E5%B9%B3%E5%8F%B0%E4%B8%8B%E7%BC%96%E8%AF%91PjSip-Android%E7%AB%AF%E5%AE%9E%E7%8E%B0P2P%E7%94%B5%E8%AF%9D/"><i class="fa fa-chevron-left">  </i><span>Mac平台下编译PjSip Android端实现P2P电话</span></a></div><div class="next-post pull-right"><a href="/2023/11/27/%E6%B7%B1%E7%A7%8B%E7%9A%84%E5%B0%BE%E5%B7%B4/"><span>深秋的尾巴</span><i class="fa fa-chevron-right"></i></a></div></nav></div></div><footer><div class="layout" id="footer"><div class="copyright">&copy;2013 - 2025 By golike</div><div class="framework-info"><span>Driven - </span><a target="_blank" rel="noopener" href="http://hexo.io"><span>Hexo</span></a><span class="footer-separator">|</span><span>Theme - </span><a target="_blank" rel="noopener" href="https://github.com/Molunerfinn/hexo-theme-melody"><span>Melody</span></a></div><div class="busuanzi"><script async src="//busuanzi.ibruce.info/busuanzi/2.3/busuanzi.pure.mini.js"></script><span id="busuanzi_container_page_pv"><i class="fa fa-file"></i><span id="busuanzi_value_page_pv"></span><span></span></span></div></div></footer><i class="fa fa-arrow-up" id="go-up" aria-hidden="true"></i><script src="https://cdn.jsdelivr.net/npm/animejs@latest/lib/anime.min.js"></script><script src="https://cdn.jsdelivr.net/npm/jquery@latest/dist/jquery.min.js"></script><script src="https://cdn.jsdelivr.net/npm/@fancyapps/fancybox@latest/dist/jquery.fancybox.min.js"></script><script src="https://cdn.jsdelivr.net/npm/velocity-animate@latest/velocity.min.js"></script><script src="https://cdn.jsdelivr.net/npm/velocity-ui-pack@latest/velocity.ui.min.js"></script><script src="/js/utils.js?version=1.9.1"></script><script src="/js/fancybox.js?version=1.9.1"></script><script src="/js/sidebar.js?version=1.9.1"></script><script src="/js/copy.js?version=1.9.1"></script><script src="/js/fireworks.js?version=1.9.1"></script><script src="/js/transition.js?version=1.9.1"></script><script src="/js/scroll.js?version=1.9.1"></script><script src="/js/head.js?version=1.9.1"></script><script>if(/Android|webOS|iPhone|iPod|iPad|BlackBerry/i.test(navigator.userAgent)) {
  $('#nav').addClass('is-mobile')
  $('footer').addClass('is-mobile')
  $('#top-container').addClass('is-mobile')
}</script></body></html>