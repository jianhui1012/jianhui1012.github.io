<!DOCTYPE HTML>
<html lang="zh-CN">

<head>
    <!--Setting-->
    <meta charset="UTF-8">
    <meta name="viewport" content="width=device-width, user-scalable=no, initial-scale=1.0, maximum-scale=1.0, minimum-scale=1.0">
    <meta http-equiv="X-UA-Compatible" content="IE=Edge,chrome=1">
    <meta http-equiv="Cache-Control" content="no-siteapp">
    <meta http-equiv="Cache-Control" content="no-transform">
    <meta name="renderer" content="webkit|ie-comp|ie-stand">
    <meta name="apple-mobile-web-app-capable" content="jianhui1012的博客">
    <meta name="apple-mobile-web-app-status-bar-style" content="black">
    <meta name="format-detection" content="telephone=no,email=no,adress=no">
    <meta name="browsermode" content="application">
    <meta name="screen-orientation" content="portrait">
    <meta name="theme-version" content="1.3.0">
    <meta name="root" content="/">
    <link rel="dns-prefetch" href="http://jianhui1012.github.io">
    <!--SEO-->

<meta name="keywords" content="清静经,道教" />


<meta name="description" content="大地山河一卷经拈来题目甚分明山花野草皆谈说蠢动含灵侧耳听-白玉蟾祖师-
老君曰：大道无形，生育天地；大道无情，运行日月；大道无名，长养万物；吾不知其名，强名曰道。夫道者：有清有浊，有动有静；天清..." />


<meta name="robots" content="all" />
<meta name="google" content="all" />
<meta name="googlebot" content="all" />
<meta name="verify" content="all" />
    <!--Title-->

<title>
    
    清净经 |
    
    jianhui1012的博客
</title>

<link rel="alternate" href="/atom.xml" title="jianhui1012的博客" type="application/atom+xml">


<link rel="icon" href="/favicon.ico">

    


<link rel="stylesheet" href="/css/bootstrap.min.css?rev=3.3.7.css">
<link rel="stylesheet" href="/css/font-awesome.min.css?rev=4.7.0.css">
<link rel="stylesheet" href="/css/style.css?rev=@@hash.css">

    
<div class="hide">
    <script type="text/javascript">
    var cnzz_protocol = (("https:" == document.location.protocol) ? " https://" : " http://");
    document.write(unescape("%3Cspan class='cnzz_stat_icon_1263868967 hide' %3E%3Cscript%20src%3D%22https%3A%2F%2Fs95.cnzz.com%2Fz_stat.php%3Fweb_id%3D1272564536%22%3E%3C%2Fscript%3E%3C/span%3E%3Cscript src='" + cnzz_protocol + "s19.cnzz.com/z_stat.php%3Fid%3D1263868967%26show%3Dpic1' type='text/javascript'%3E%3C/script%3E"));
    </script>
</div>




    

<meta name="generator" content="Hexo 5.2.0"></head>
<!--[if lte IE 8]>
<style>
    html{ font-size: 1em }
</style>
<![endif]-->
<!--[if lte IE 9]>
<div style="ie">你使用的浏览器版本过低，为了你更好的阅读体验，请更新浏览器的版本或者使用其他现代浏览器，比如Chrome、Firefox、Safari等。</div>
<![endif]-->
<body>
    <header class="main-header"  style="background-image:url(
    https://hexo-theme-snippet-1251680922.cos.ap-beijing.myqcloud.com/img/banner.jpg)"
     >
    <div class="main-header-box">
        <a class="header-avatar" href="/" title='golike'>
            <img src="/img/avatar.jpg" alt="logo头像" class="img-responsive center-block">
        </a>
        <div class="branding">
            <!--<h2 class="text-hide">Snippet主题,从未如此简单有趣</h2>-->
            
            <h2>
                勤求古训,博采众方
            </h2>
            
        </div>
    </div>
</header>
    <nav class="main-navigation">
    <div class="container">
        <div class="row">
            <div class="col-sm-12">
                <div class="navbar-header"><span class="nav-toggle-button collapsed pull-right" data-toggle="collapse" data-target="#main-menu" id="mnav">
                        <span class="sr-only"></span>
                        <i class="fa fa-bars"></i>
                    </span>
                    <a class="navbar-brand" href="http://jianhui1012.github.io">
                        jianhui1012的博客</a>
                </div>
                <div class="collapse navbar-collapse" id="main-menu">
                    <ul class="menu">
                        
                        <li role="presentation" class="text-center">
                            <a href="/"><i class="fa "></i>
                                首页</a>
                        </li>
                        
                        <li role="presentation" class="text-center">
                            <a href="/archives/"><i class="fa "></i>
                                时间轴</a>
                        </li>
                        
                    </ul>
                </div>
            </div>
        </div>
    </div>
</nav>
    <section class="content-wrap">
        <div class="container">
            <div class="row">
                <main class="col-md-8 main-content m-post">
                    <p id="process"></p>
<article class="post">
    <div class="post-head">
        <h1 id="清净经">
            
            清净经
            
        </h1>
        <div class="post-meta">
    
    <span class="categories-meta fa-wrap">
        <i class="fa fa-folder-open-o"></i>
        
    </span>
    
    
    <span class="fa-wrap">
        <i class="fa fa-tags"></i>
        <span class="tags-meta">
            
            <a class="tag-none-link" href="/tags/%E6%B8%85%E9%9D%99%E7%BB%8F-%E9%81%93%E6%95%99/" rel="tag">清静经,道教</a>
            
        </span>
    </span>
    
    
    
    <span class="fa-wrap">
        <i class="fa fa-clock-o"></i>
        <span class="date-meta">
            2023/03/03</span>
    </span>
    
    
</div>
        
        
        <p class="fa fa-exclamation-triangle warning">
            本文于<strong>
                850</strong>
            天之前发表，文中内容可能已经过时。
        </p>
        
    </div>
    
    <div class="post-body post-content">
        <p>大地山河一卷经<br>拈来题目甚分明<br>山花野草皆谈说<br>蠢动含灵侧耳听<br>-白玉蟾祖师-</p>
<p>老君曰：大道无形，生育天地；大道无情，运行日月；大道无名，长养万物；吾不知其名，强名曰道。夫道者：有清有浊，有动有静；天清地浊，天动地静；男清女浊，男动女静；降本流末，而生万物。清者，浊之源，动者，静之基；人能常清静，天地悉皆归。</p>
<p>夫人神好清，而心扰之；人心好静，而欲牵之。常能遣其欲，而心自静；澄其心，而神自清；自然六欲不生，三毒消灭。</p>
<p>所以不能者，为心未澄，欲未遣也；能遣之者：内观其心，心无其心；外观其形，形无其形；远观其物，物无其物；三者既悟，唯见於空。观空亦空，空无所空；所空既无，无无亦无；无无既无，湛然常寂。寂无所寂，欲岂能生；欲既不生，即是真静。</p>
<p>真常应物，真常得性；常应常静，常清静矣。如此清静，渐入真道；既入真道，名为得道；虽名得道，实无所得；为化众生，名为得道；能悟之者，可传圣道。</p>
<p>老君曰：上士无争，下士好争；上德不德，下德执德；执著之者，不名道德。众生所以不得真道者，为有妄心；既有妄心，即惊其神；既惊其神，即著万物；既著万物，即生贪求；既生贪求，即是烦恼；烦恼妄想，忧苦身心；便遭浊辱，流浪生死；常沉苦海，永失真道。真常之道，悟者自得；得悟道者，常清静矣！</p>
<p>仙人葛翁曰：吾得真道，曾诵此经万遍。此经是天人所习，不传下士。吾昔受之于东华帝君，东华帝君受之于金阙帝君，金阙帝君受之于西王母，以上皆口口相传，不记文字。吾今于世，书而录之。上士悟之，升为天官；中士修之，南宫列仙；下士得之，在世长年。游行三界，升入金门。</p>
<p>左玄真人曰：学道之士，持诵此经者，即得十天善神，拥护其神。然後玉符保神，金液炼形。形神俱妙，与道合真。</p>
<p>正一真人曰：人家有此经，悟解之者，灾障不干，众圣护门。神升上界，朝拜高尊。功满德就，相感帝君。诵持不退，身腾紫云。</p>

    </div>
    
    <div class="post-footer">
        <div>
            
            转载声明：
            商业转载请联系作者获得授权,非商业转载请注明出处 © <a href="" target="_blank">Snippet</a>
            
            
        </div>
        <div>
            
        </div>
    </div>
</article>
<div class="article-nav prev-next-wrap clearfix">
    
    <a href="/2023/03/06/wait%E4%B8%8Enotify%E7%9A%84%E8%A7%A3%E6%9E%90/" class="pre-post btn btn-default" title='wait与notify的解析'>
        <i class="fa fa-angle-left fa-fw"></i><span class="hidden-lg">上一篇</span>
        <span class="hidden-xs">
            wait与notify的解析</span>
    </a>
    
    
    <a href="/2023/02/24/%E6%B4%9E%E7%8E%84%E7%81%B5%E5%AE%9D%E5%AE%9A%E8%A7%82%E7%BB%8F/" class="next-post btn btn-default" title='洞玄灵宝定观经'>
        <span class="hidden-lg">下一篇</span>
        <span class="hidden-xs">
            洞玄灵宝定观经</span><i class="fa fa-angle-right fa-fw"></i>
    </a>
    
</div>

<div id="comments">
    
    
<div class="utteranc">
  
  <script
    src='https://utteranc.es/client.js'
    repo='shenliyang/snippet-comment'
    issue-term='pathname'
    issue-number=''
    theme='github-light'
    label=''
    crossorigin='anonymous'
    async
  ></script>
</div>



</div>

                </main>
                
                    <aside id="article-toc" role="navigation" class="col-md-4">
    <div class="widget">
        <h3 class="title">
            文章目录
        </h3>
        
        <p>暂无目录</p>
        
    </div>
</aside>
                
            </div>
        </div>
    </section>
    <footer class="main-footer">
    <div class="container">
        <div class="row">
        </div>
    </div>
</footer>
<a id="back-to-top" class="icon-btn hide">
    <i class="fa fa-chevron-up"></i>
</a>
    <div class="copyright">
    <div class="container">
        <div class="row">
            <div class="col-sm-12">
                <div class="busuanzi">
    
</div>
            </div>
            <div class="col-sm-12">
                <span>Copyright &copy;
                    2017
                    
                </span> |
                <span>
                    Powered by <a href="//hexo.io" class="copyright-links" target="_blank" rel="nofollow">Hexo</a>
                </span> |
                <span>
                    Theme by <a href="//github.com/shenliyang/hexo-theme-snippet.git" class="copyright-links" target="_blank" rel="nofollow">Snippet</a>
                </span>
            </div>
        </div>
    </div>
</div>




<script src="/js/app.js?rev=@@hash.js"></script>

</body>
</html>