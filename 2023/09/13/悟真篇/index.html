<!DOCTYPE HTML>
<html lang="zh-CN">

<head>
    <!--Setting-->
    <meta charset="UTF-8">
    <meta name="viewport" content="width=device-width, user-scalable=no, initial-scale=1.0, maximum-scale=1.0, minimum-scale=1.0">
    <meta http-equiv="X-UA-Compatible" content="IE=Edge,chrome=1">
    <meta http-equiv="Cache-Control" content="no-siteapp">
    <meta http-equiv="Cache-Control" content="no-transform">
    <meta name="renderer" content="webkit|ie-comp|ie-stand">
    <meta name="apple-mobile-web-app-capable" content="jianhui1012的博客">
    <meta name="apple-mobile-web-app-status-bar-style" content="black">
    <meta name="format-detection" content="telephone=no,email=no,adress=no">
    <meta name="browsermode" content="application">
    <meta name="screen-orientation" content="portrait">
    <meta name="theme-version" content="1.3.0">
    <meta name="root" content="/">
    <link rel="dns-prefetch" href="http://jianhui1012.github.io">
    <!--SEO-->

<meta name="keywords" content="道家,道教经典" />


<meta name="description" content="嗟夫！人身难得，光景易迁，罔测修短，安逃业报?不自及早省悟，惟只甘分得终，若临歧一念有差，堕于三涂恶趣，则动经尘劫无有出期，释老以性命学开方便门，教人修炼以逃生死。释氏以空寂为宗，若顿悟圆通，则..." />


<meta name="robots" content="all" />
<meta name="google" content="all" />
<meta name="googlebot" content="all" />
<meta name="verify" content="all" />
    <!--Title-->

<title>
    
    悟真篇 |
    
    jianhui1012的博客
</title>

<link rel="alternate" href="/atom.xml" title="jianhui1012的博客" type="application/atom+xml">


<link rel="icon" href="/favicon.ico">

    


<link rel="stylesheet" href="/css/bootstrap.min.css?rev=3.3.7.css">
<link rel="stylesheet" href="/css/font-awesome.min.css?rev=4.7.0.css">
<link rel="stylesheet" href="/css/style.css?rev=@@hash.css">

    
<div class="hide">
    <script type="text/javascript">
    var cnzz_protocol = (("https:" == document.location.protocol) ? " https://" : " http://");
    document.write(unescape("%3Cspan class='cnzz_stat_icon_1263868967 hide' %3E%3Cscript%20src%3D%22https%3A%2F%2Fs95.cnzz.com%2Fz_stat.php%3Fweb_id%3D1272564536%22%3E%3C%2Fscript%3E%3C/span%3E%3Cscript src='" + cnzz_protocol + "s19.cnzz.com/z_stat.php%3Fid%3D1263868967%26show%3Dpic1' type='text/javascript'%3E%3C/script%3E"));
    </script>
</div>




    

<meta name="generator" content="Hexo 5.2.0"></head>
<!--[if lte IE 8]>
<style>
    html{ font-size: 1em }
</style>
<![endif]-->
<!--[if lte IE 9]>
<div style="ie">你使用的浏览器版本过低，为了你更好的阅读体验，请更新浏览器的版本或者使用其他现代浏览器，比如Chrome、Firefox、Safari等。</div>
<![endif]-->
<body>
    <header class="main-header"  style="background-image:url(
    https://hexo-theme-snippet-1251680922.cos.ap-beijing.myqcloud.com/img/banner.jpg)"
     >
    <div class="main-header-box">
        <a class="header-avatar" href="/" title='golike'>
            <img src="/img/avatar.jpg" alt="logo头像" class="img-responsive center-block">
        </a>
        <div class="branding">
            <!--<h2 class="text-hide">Snippet主题,从未如此简单有趣</h2>-->
            
            <h2>
                勤求古训,博采众方
            </h2>
            
        </div>
    </div>
</header>
    <nav class="main-navigation">
    <div class="container">
        <div class="row">
            <div class="col-sm-12">
                <div class="navbar-header"><span class="nav-toggle-button collapsed pull-right" data-toggle="collapse" data-target="#main-menu" id="mnav">
                        <span class="sr-only"></span>
                        <i class="fa fa-bars"></i>
                    </span>
                    <a class="navbar-brand" href="http://jianhui1012.github.io">
                        jianhui1012的博客</a>
                </div>
                <div class="collapse navbar-collapse" id="main-menu">
                    <ul class="menu">
                        
                        <li role="presentation" class="text-center">
                            <a href="/"><i class="fa "></i>
                                首页</a>
                        </li>
                        
                        <li role="presentation" class="text-center">
                            <a href="/archives/"><i class="fa "></i>
                                时间轴</a>
                        </li>
                        
                    </ul>
                </div>
            </div>
        </div>
    </div>
</nav>
    <section class="content-wrap">
        <div class="container">
            <div class="row">
                <main class="col-md-8 main-content m-post">
                    <p id="process"></p>
<article class="post">
    <div class="post-head">
        <h1 id="悟真篇">
            
            悟真篇
            
        </h1>
        <div class="post-meta">
    
    <span class="categories-meta fa-wrap">
        <i class="fa fa-folder-open-o"></i>
        
    </span>
    
    
    <span class="fa-wrap">
        <i class="fa fa-tags"></i>
        <span class="tags-meta">
            
            <a class="tag-none-link" href="/tags/%E9%81%93%E5%AE%B6-%E9%81%93%E6%95%99%E7%BB%8F%E5%85%B8/" rel="tag">道家,道教经典</a>
            
        </span>
    </span>
    
    
    
    <span class="fa-wrap">
        <i class="fa fa-clock-o"></i>
        <span class="date-meta">
            2023/09/13</span>
    </span>
    
    
</div>
        
        
        <p class="fa fa-exclamation-triangle warning">
            本文于<strong>
                328</strong>
            天之前发表，文中内容可能已经过时。
        </p>
        
    </div>
    
    <div class="post-body post-content">
        <p>嗟夫！人身难得，光景易迁，罔测修短，安逃业报?不自及早省悟，惟只甘分得终，若临歧一念有差，堕于三涂恶趣，则动经尘劫无有出期，释老以性命学开方便门，教人修炼以逃生死。释氏以空寂为宗，若顿悟圆通，则直超彼岸，如其习漏未尽，则尚循于有生。老氏以炼养为真，若得其要枢，则立跻圣位，如其未明本性，则犹滞于幻形。其次《周易》有穷理尽性致命之词，鲁语有毋意、必，固，我之说，此又孔子极臻于性命之奥也。</p>
<a id="more"></a>



<p>天台张伯端平叔著</p>
<p>前序</p>
<p>嗟夫！人身难得，光景易迁，罔测修短，安逃业报?</p>
<p>不自及早省悟，惟只甘分得终，若临歧一念有差，堕于三涂恶趣，则动经尘劫无有出期，释老以性命学开方便门，教人修炼以逃生死。</p>
<p>释氏以空寂为宗，若顿悟圆通，则直超彼岸，如其习漏未尽，则尚循于有生。</p>
<p>老氏以炼养为真，若得其要枢，则立跻圣位，如其未明本性，则犹滞于幻形。</p>
<p>其次《周易》有穷理尽性致命之词，鲁语有毋意、必，固，我之说，此又孔子极臻于性命之奥也。</p>
<p>然其言之常略而不至于详者，何也?</p>
<p>盖欲序正人伦，施仁义礼乐之教，故于无为之道未尝显言，但以命术寓诸易象、性法混诸微言耳。</p>
<p>至于庄子推穷物类逍遥之性，孟子善养浩然之气，皆切几之。</p>
<p>迨夫汉魏伯阳引易道交垢之体作《参同契》，以昭大丹之作用，唐忠国师于《语录》首序老庄言，以显至道之本来如此，岂非教虽分三，道乃归一?</p>
<p>奈何没世缁黄之流，各自专门，互相非是，致使三家宗要迭没邪歧，不得混一而同归矣。</p>
<p>且今人以道门尚于修命，而不知修命之法理出两端：有易遇而难成者，有难遇而易成者。</p>
<p>如炼五芽之气，服七耀之光，注想按摩，纳清吐浊，念经持咒，（口巽）水叱符，叩齿集神，休妻绝粮，存神闭息，运眉间之思，补脑还精，习房中之术，以至炼金石草木之类，皆易遇而难成。</p>
<p>以上诸法，于修身之道率多灭裂，故施力虽多，而求效莫验。</p>
<p>若勤心苦志，日夕修持，止可以避病，免其非横。</p>
<p>一旦不行，则前功尽弃，此乃迁延岁月，事必难成。</p>
<p>欲望一得永得，还婴返老，而变化飞升，不亦难乎?</p>
<p>其中唯有闭息一法，如能忘机绝虑，即与二乘坐禅颇同。</p>
<p>若勤而行之，可以入定出神。</p>
<p>奈何精神属阴，不免常用迁徙之法。</p>
<p>既未得金汞返还之道，又岂能回阳换骨，白日而飞天哉?</p>
<p>夫炼金液还丹者，则难遇而易成，要须洞晓阴阳，深达造化,方能追二气于黄道，会三性于元宫,攒簇五行，和合四象，龙吟虎啸，夫倡妇随，玉鼎汤煎，金炉火炽，始得元珠有象、太乙归真，都来片晌工夫，永保无穷逸乐。</p>
<p>至于仿危虑险，慎于运用抽添,养正持盈，要在守雌抱一，自然复阳生之气，剥阴杀之形。</p>
<p>节气既交，脱胎神化，名题仙籍，位号真人，此乃大丈夫名成功遂之时也。</p>
<p>近世修行之徒，妄有执着，不悟妙法之真，却怨神仙谩语。</p>
<p>殊不知成道者，皆因炼金丹而得。</p>
<p>圣人恐泄天机，遂托数事为名。</p>
<p>今之学者，有取铅汞为二气，指脏腑为五行，分心肾为坎离，以肝肺为龙虎，以神气为子母，执津液为铅汞，不识浮沉，宁分主宾?</p>
<p>何异认他财为己物，呼别姓为亲儿?</p>
<p>又岂知金木相克之幽微，阴阳互用之奥妙?</p>
<p>是皆日月失道，铅汞异炉，欲望结成还丹，不亦远乎?</p>
<p>仆幼亲善道，涉猎三教经书，以至刑法书算，医卜战阵，天文地理、吉凶生死之术，靡不留心详究。</p>
<p>惟金丹一法，阅尽群经及诸家歌诗论契，皆云日魂月魄、庚虎甲龙、水银朱砂、白金黑锡、坎男离女能成金液还丹，终不言真铅真汞是何物色。</p>
<p>又不说火候法度、温养指归。</p>
<p>加以后世迷徒，恣其臆说，将先圣典教忘行笺注，乖讹万状，不惟紊乱仙经，抑亦惑误后学。</p>
<p>仆以至人未遇，口诀难逢，遂至寝食不安，精神疲劳，虽询求遍于海岳，请益尽于贤愚，皆莫能通晓真宗，开照心腑。</p>
<p>后至熙宁己酉岁，因随龙图陆公入成都，以夙志不回，初诚愈恪，遂感真人授金丹药物火候之诀。</p>
<p>其言甚简，其要不繁，可谓指流知源，语一悟百，雾开日莹，尘尽鉴明，校之仙经，若合符契。</p>
<p>因念世之学仙者，十有八九，而达其真要者，未闻一二。</p>
<p>仆既遇真诠，安敢隐默?罄其所得，成诗九九八十一首，号曰《悟真篇》。</p>
<p>内有七言四韵一十六首，以表二八之数。</p>
<p>绝句六十四首，按《周易》诸卦。</p>
<p>五言一首，以象太乙。</p>
<p>续填《西江月》一十二首，以周岁律。</p>
<p>其如鼎器尊卑，药物斤两，火候进退、主客后先、存亡有无、吉凶悔吝，悉在其中矣。</p>
<p>于本源真觉之性，有所未尽，又作为歌颂乐府及杂言等，附之卷末。</p>
<p>庶几达本明性之道，尽于此矣。</p>
<p>所期同志者览之，俾见末而悟本，舍妄以从真尔。</p>
<p>时熙宁乙卯岁旦，天台张伯端平叔序。</p>
<p>卷之上 七言四韵一十六首（以表二八一斤之数）</p>
<p>其一</p>
<p>不求大道出迷途，纵负贤才岂丈夫。百岁光阴石火烁，一生身世水泡浮。</p>
<p>只贪名利求荣显，不觉形容暗悴枯。试问堆金等山岳，无常买得不来无。</p>
<p>其二</p>
<p>人生虽有百年期，夭寿穷通莫预知。昨日街头犹走马，今朝棺内己眠尸。</p>
<p>妻财抛下非君有，罪业将行难自欺。大药不求争得遇，遇之不炼是愚痴。</p>
<p>其三</p>
<p>学仙须是学天仙，惟有金舟最的端。二物会时情性合，五行全处虎龙蟠。</p>
<p>本因戌己为媒娉，遂使夫妻镇合欢。只候功成朝玉阙，九霞光里驾祥蓥。</p>
<p>其四</p>
<p>三五一都三个字，古今明者实然稀。东三南二同成五，北一西方四共之。</p>
<p>戌己自居生数五，三家相见结婴儿。婴儿是一含真气，十月胎圆入圣基。</p>
<p>其五</p>
<p>草木阴阳亦两齐，若还缺一不芳菲。初开绿叶阳先倡，次发红花阴后随。</p>
<p>常道只斯为日用，真源返覆有谁知。报言学道诸君子，不识阴阳莫乱为。</p>
<p>其六</p>
<p>阳里阴精质不刚，独修一物转赢丁 劳形按引皆非道，服气餐霞总是狂。</p>
<p>举世漫求铅汞伏，何时得见虎龙降。劝君穷取生身处，返本还源是药王。</p>
<p>其七</p>
<p>人人本有长生药，自是迷徒枉摆抛。甘露降时天地合，黄芽生处坎离交。</p>
<p>井蛙应谓无龙窟，篱鹊争知有凤巢。丹熟自然金满屋，何须寻草学烧茅。</p>
<p>其八</p>
<p>休炼三黄及四神，若寻众草便非真。阴阳得类归交感，二八相当自合亲。</p>
<p>潭底日红阴怪灭。山头月白药苗新。时人要识真铅汞，不是凡砂及水银。</p>
<p>其九</p>
<p>此法真中妙更真，都缘我独异于人。自知颠倒由离坎，谁识浮沉定主宾。</p>
<p>金鼎欲留朱里汞，玉池先下水中银。神功运火非终旦，现出深潭月一轮。</p>
<p>其十</p>
<p>要知产药川源处，月在西南是本乡。铅遇癸生须急采，金逢望远不堪尝。</p>
<p>送归土釜牢封固，次入流珠厮配当。药重二斤须二八，调停火候托阴阳。</p>
<p>十一</p>
<p>虎跃龙腾风浪粗，中央正位产玄珠。果生枝上终期熟，子在胞中岂有殊。</p>
<p>南北宗源翻卦象，晨昏火候合天枢。须知大隐居廛市，何必深山守静孤。</p>
<p>十二</p>
<p>不识玄中颠倒颠，争知火里好栽莲。牵将白虎归家养，产个明珠似月圆。</p>
<p>谩守药炉看火候，但安神息任天然。群阴剥尽丹成熟，跳出樊笼寿万年。</p>
<p>十三</p>
<p>黄芽白雪不难寻，达者须凭德行深。四象五行全藉土，三元八卦岂离壬。</p>
<p>炼成灵宝大难识，消尽阴魔鬼莫侵。欲向人间留秘诀，未逢一个是知音。</p>
<p>十四</p>
<p>好把真铅着意寻，莫教容易度光阴。但将地魄擒朱汞，自有天魂制水金。</p>
<p>可谓道高龙虎伏，堪言德重鬼神钦。已知寿永齐天地，烦恼无由更上心。</p>
<p>十五</p>
<p>不识真铅正祖宗，万般作用枉施功。休妻谩遣阴阳隔，绝粒徒教肠胃空。</p>
<p>草木阴阳皆滓质，云霞日月属檬陇。更饶吐纳并存想，总与金丹事不同。</p>
<p>十六</p>
<p>万卷丹经语总同，金舟只此是根宗。依他坤位生成体，种在乾家交感官。</p>
<p>莫怪天机都泄漏，只缘学者尽愚蒙。若能了得诗中意，立见三清太上翁。</p>
<p>卷之中 七言绝句六十四首（以象卦数）</p>
<p>其一</p>
<p>道自虚元生一气，便从一气产阴阳。阴阳再合成三体，三体重生万物昌。</p>
<p>其二</p>
<p>万物芸芸各返根；返根复命即长存。知常返本人难会，妄作招凶众所闻。</p>
<p>其三</p>
<p>但将死户为生户，莫执生门号死门。若会杀机明反覆，始知害里却生恩。</p>
<p>其四</p>
<p>祸福由来互倚伏，还如影响相随逐。若能转此生杀机，反掌之间灾变福。</p>
<p>其五</p>
<p>妥得谷神长不死，须凭玄牝立根基。真精既返黄金屋，一颗明珠永不离。</p>
<p>其六</p>
<p>玄牝之门世罕知，休将口鼻妄施为。饶他吐纳经千载，怎得金马搦兔儿。</p>
<p>其七</p>
<p>异名同出少人知，两者玄玄是要机。保命全形明损益，紫金丹药最灵奇。</p>
<p>其八</p>
<p>不识阴阳及主宾，知他那个是疏亲。房中空闭尾闾穴，误杀阎浮多少人。</p>
<p>其九</p>
<p>先且观天明五贼，次须察地以安民。民安国富方求战，战罢方能见圣人。</p>
<p>其十</p>
<p>用将须分左右军，饶他为主我为宾。劝君临阵休轻敌，恐丧吾家无价珍。</p>
<p>十一</p>
<p>三才相盗食其时，此是神仙道德机。万化既安诸虑息，百骸俱理证无为。</p>
<p>十二</p>
<p>阴符宝字逾三百，道德灵文满五千。今古上仙无限数，尽从此处达真诠。</p>
<p>十三</p>
<p>契论经歌讲至真，不将火候著于文。要知口诀通玄处，须共神仙仔细论。</p>
<p>十四</p>
<p>饶君聪慧过颜闵，不遇师传莫强猜。只为丹经无口诀，教君何处结灵胎。</p>
<p>十五</p>
<p>梦渴西华到九天，真人授我指玄篇。其中简要无多语，只是教人炼汞铅。</p>
<p>十六</p>
<p>用铅不得用凡铅，用了真铅也弃捐。此是用铅真妙诀，用铅不用是诚言。</p>
<p>十七</p>
<p>竹破须将竹补宜，抱鸡当用卵为之。万般非类徒劳力，争似真铅含圣机。</p>
<p>十八</p>
<p>末炼还丹莫隐山，山中前后尽非铅。此般至宝家家有，自是时人识不全。</p>
<p>十九</p>
<p>虚心实腹义俱深，只为虚心要识心。不若炼铅先实腹，且教守取满堂金。</p>
<p>二十</p>
<p>日居离位反为女，坎配蟾宫却是男。不会此中颠倒意，休将管见事高谈。</p>
<p>二一</p>
<p>震龙汞出自离乡，兑虎金生在坎方。二物总因儿产母，五行全要入中央。</p>
<p>二二</p>
<p>离坎若还无戌己，虽含四象不成丹。只缘彼此怀真土，遂使金丹有返还。</p>
<p>二三</p>
<p>火生于木本藏锋，不会钻研莫强攻。祸发必因斯害己，要须制伏觅金公。</p>
<p>二四</p>
<p>金公本是东家子，送在西邻寄体生。认得唤来归舍养，配将姹女结亲情。</p>
<p>二五</p>
<p>姹女游行各有方，前行须短后须长。归来却入黄婆舍，嫁个金公作老郎。</p>
<p>二六</p>
<p>取将坎位中心实，点化离宫腹内阴。从此变成乾健体，潜藏飞跃总由心。</p>
<p>二七</p>
<p>先把乾坤为鼎器，次搏鸟兔药来烹。既驱二物归黄道，争得金舟不解生。</p>
<p>二八</p>
<p>安炉立鼎法乾坤，锻炼精华制魄魂；聚散氤氲成变化，敢将玄妙等闲论。</p>
<p>二九</p>
<p>咽津纳气是人行，有药方能造化生。鼎内若无真种子，犹将水火煮空铛。</p>
<p>三十</p>
<p>纵识朱砂及黑铅，不知火侯也如闲。大都全藉修持力，毫发差迟不作丹。</p>
<p>三一</p>
<p>黑中有白为丹母，雄里藏雌是圣胎。太乙在炉宜慎守，三田聚宝应三台。</p>
<p>三二</p>
<p>恍惚之中寻有象，冥杳之内觅真精。有无由此交相入，未见如何想得成。</p>
<p>三三</p>
<p>长男乍饮西方酒，少女初开北地花。若使青娥相见后，一时关锁在黄家。</p>
<p>三四</p>
<p>华岳山头雄虎啸，扶桑海底牝龙吟，黄婆自解相媒合，遣作夫妻共一心。</p>
<p>三五</p>
<p>西山白虎正猖狂，东海青龙不可当。两手捉来令死斗，化成一片紫金霜。</p>
<p>三六</p>
<p>赤龙黑虎各西东，四象交加戌己中。复垢自兹能运用，金丹谁道不成功。</p>
<p>三七</p>
<p>月才天际半轮明，早有龙吟虎啸声。便好用功修二八，一时辰内管丹成。</p>
<p>三八</p>
<p>赫赫金丹一日成，古仙垂语实堪听。若言九载三年者，总是推延款日程。</p>
<p>三九</p>
<p>敲竹唤龟吞玉芝，鼓琴招凤饮刀圭。近来透体金光现，不与凡人话此规。</p>
<p>四十</p>
<p>偃月炉中玉蕊生，朱砂鼎内水银平。只因火力调和后，种得黄芽渐长成。</p>
<p>四一</p>
<p>休泥丹灶费工夫，炼药须寻偃月炉。自有天然真火侯，何须柴炭及吹嘘。</p>
<p>四二</p>
<p>前弦之后后弦前，药味平平气象全。来得归来炉内煅，煅成温养似烹鲜。</p>
<p>四三</p>
<p>兔鸡之月及其时，刑德临门药象之。到此金丹宜沐浴，若还加火必倾危。</p>
<p>四四</p>
<p>欧冶亲传铸剑方，莫邪金水配柔刚。炼成便会知人意，万里诛妖一电光。</p>
<p>四五</p>
<p>调和铅汞要成丹，大小无伤两国全。若问真铅何处是，蟾光终日照西川。</p>
<p>四六</p>
<p>八月十五玩蟾辉，正是金精壮盛时，若到一阳来起复，便堪进火莫延迟。</p>
<p>四七</p>
<p>一阳才动作丹时，铅鼎温温照幌帷。受气之初容易识，抽添运火却防危。</p>
<p>四八</p>
<p>日月三旬一遇逢，以时易日法神功。守城野战知凶吉，增得灵砂满鼎红。</p>
<p>四九</p>
<p>玄珠有象逐阳生，阳极阴消渐剥形。十月霜飞丹始熟，此时神鬼亦须惊。</p>
<p>五十</p>
<p>瑶池饮罢月澄辉，跨个金龙访紫微。从此众仙相识后，海田陵谷任迁移。</p>
<p>五一</p>
<p>休施巧伪为功力，认取他家不死方。壶内旋添延命酒，鼎中收取返魂浆。</p>
<p>五二</p>
<p>雪山一味好醐醍，倾入东阳造化炉。若过昆仑西北去，张骞始得见麻姑。</p>
<p>五三</p>
<p>坎电烹轰金水方，火发昆仑阴与阳。二物若还和合了，自然丹熟遍身香。</p>
<p>五四</p>
<p>要知炼养还丹法，自向家园下种栽。不假吹嘘并著力，自然果熟结灵胎。</p>
<p>五五</p>
<p>未炼还丹须急炼，炼了还须知止足。若也持盈未已心，不免一朝遭困辱。</p>
<p>五六</p>
<p>否泰才经万物盈，屯蒙受封秉生成。此中得意须忘象，若究群爻谩役情。</p>
<p>五七</p>
<p>卦中设法本仪形，得象忘言意自明。举世迷人惟泥象，却行卦气望飞升。</p>
<p>五八</p>
<p>天地盈虚自有时，审能消息始知机。由来庚甲申明令，杀尽三尸道可期。</p>
<p>五九</p>
<p>四象会时玄体就，五行全处紫光明。脱胎入口通神圣，无限神龙尽失惊。</p>
<p>六十</p>
<p>药逢气类方成象，道在虚无合自然。一粒灵丹吞入腹，始知我命不由天。</p>
<p>六一</p>
<p>大道修之有易难，也知由我亦由天。若非积行施阴德，动有群魔作障缘。</p>
<p>六二</p>
<p>了了心猿方寸机，三千功行与天齐。自然有鼎烹龙虎，何必担家恋子妻。</p>
<p>六三</p>
<p>始于有作人难见，及至无为众始知。但识无为为要妙，谁知有作是根基。</p>
<p>六四</p>
<p>修行混俗且和光，圆即圆分方即方。晦显逆从人莫测，教人怎得见行藏。</p>
<p>五言四韵一首（以象太乙之奇）</p>
<p>女子著青衣，郎君披素练。见之不可用，用之不可见。</p>
<p>恍惚里相逢，杳冥中有变。一霎火焰飞，真人自出现。</p>
<p>卷之下 西江月十二首</p>
<p>（西江月，西者，金之方。江者，水之体。月者，药之用。一十二首以周岁律）</p>
<p>其一</p>
<p>内药还同外药，内通外亦须通。丹头和合类相同，温养两般作用。</p>
<p>内有天然真火，炉中赫赫长红。外炉增减要勤功，妙绝无过真种。</p>
<p>其二</p>
<p>此药至神至圣，忧君分薄难消。调和铅汞不终朝，早睹玄珠形兆。</p>
<p>志士若能修炼，何妨在市居朝。工夫容易药非遥，说破令人失笑。</p>
<p>其三</p>
<p>白虎首经至宝，华池神水真金。故知上善利源深，不比寻常药品。</p>
<p>若要修成九转，先须炼己持心。依时采取定浮沉，进火须防危甚。</p>
<p>其四</p>
<p>七返朱砂返本，九还金液还真。休将寅子数坤申，但看五行成准。</p>
<p>本是水银一味，周流历遍诸辰。阴阳数足自通神，出入不离玄牝。</p>
<p>其五</p>
<p>牛女情缘道合，龟蛇类秉天然。蟾乌遇朔合蝉娟，二气相资运转。</p>
<p>总是乾坤妙用，谁人达此真诠。阴阳否隔即成愆，怎得天长地远。</p>
<p>其六</p>
<p>若要真铅留汞，亲中不离家臣。木金间隔会无因，须用媒人勾引。</p>
<p>木性爱金顺义，金情恋木慈仁。相吞相咽却相亲，始觉男儿有孕。</p>
<p>其七</p>
<p>二八谁家姹女，龙三何处郎君。自称木液与金精，遇土方成三姓。</p>
<p>更假丁公锻炼，夫妻始结欢情。河车不敢暂留停，运入昆仑峰顶。</p>
<p>其八</p>
<p>天地才经否泰，朝昏好识屯蒙。辐来凑毂永朝宗，妙在抽添运用。</p>
<p>得一万般事毕，休分南北西东。损之又损慎前功，命宝不宜轻弄。</p>
<p>其九</p>
<p>冬至一阳来复，三旬增一阳爻。月中复卦朔晨超，望罢乾终兆。</p>
<p>日又别为寒暑，阳生复起中宵。午后罢一阴朝，炼药须知昏晓。</p>
<p>其十</p>
<p>不辨五行四象，那分砂汞铅银。修丹火侯未曾闻，早便称呼大隐。</p>
<p>靡肯自思己错，更将错路教人。误他永劫在迷津，似恁欺心怎忍。</p>
<p>十一</p>
<p>雄里内含雌质，真阴却抱阳精。两般和合药方成，点化魂灵魄圣。</p>
<p>信道金丹一粒，蛇吞立变龙形。鸡餐乃亦化鸾鹏，飞入真阳圣境。</p>
<p>十二</p>
<p>德行修逾八百，阴功积满三千。均齐物我与亲冤，始合神仙本愿。</p>
<p>虎兄刀兵不害，无常火宅难牵。宝符降后去朝天，稳驾鸾舆凤辇。</p>
<p>又一首（以象闰月）</p>
<p>丹是色身至宝，炼成变化无穷。更能性上究真宗，决了无生妙用。</p>
<p>不待他生后世，现前获佛神通。自从龙女着斯功，尔后谁能继踵。</p>
<p>绝句五首（以象五行）</p>
<p>其一</p>
<p>饶君了悟真如性，未免抛身却人身。何以更兼修大药，顿超无漏作真人。</p>
<p>其二</p>
<p>投胎夺舍及移居，旧住名为因果徒。若会降龙并伏虎，真金起屋几时枯。</p>
<p>其三</p>
<p>鉴形闭息思神法，初学艰难后坦途。倏忽纵能游万国，奈何屋破却移居。</p>
<p>其四</p>
<p>释氏教人修极乐，只缘极乐是金方。大都色相惟兹实，余二非真谩度量。</p>
<p>其五</p>
<p>俗语常言合至道，宜向其中细寻讨。能于日用颠倒求，大地尘沙尽成宝。</p>
<p>后序</p>
<p>窃以人之生也，皆缘妄情而有其身，有其身则有患。</p>
<p>若无其身，患从何有 ?</p>
<p>夫欲免夫患者，莫若体夫至道。</p>
<p>欲体夫至道，莫若明夫本心，故心者道之体也，道者心之用也。</p>
<p>人能察心观性，则圆明之体自现，无为之用自成，不假施功，顿超彼岸，此非心镜朗然，神珠廓明，则何以使诸相顿离，纤尘不染，心源自在，决定无生者哉?</p>
<p>然其明心体道之士，身不能累其性，境不能乱其真，则刀兵乌能伤?虎兕乌能害?</p>
<p>巨焚大浸乌能为虞?</p>
<p>达人心若明镜，鉴而不纳，随机应物，故能胜物而无伤也，此所谓至上至真之妙道也。</p>
<p>原其道本无名，圣人强名，道本无言，圣人强言耳。</p>
<p>然则名言若寂，则时流无以识其体而归其真，是以圣人设教立言以显其道，故道因言而后显，言因道而反忘。</p>
<p>奈何此道至妙至微，世人根性迷钝，执其有身，而恶死悦生，故卒难了悟。</p>
<p>黄老悲其贪著，乃以修生之术顺其所欲，渐次导之。</p>
<p>以修生之要在金丹，金丹之要在神水华池，故《道德》、《阴符》之教，得以盛行于世矣，盖人悦其生也。</p>
<p>然其言隐而理奥，学者虽讽诵其文，皆莫晓其义。</p>
<p>若不得至人授之口诀，纵揣量百种，终莫能助其功而成其事，岂非学者纷如牛毛，而达者乃如麟角耶?</p>
<p>伯端向己酉岁，于成都遇师授丹法。</p>
<p>自后三传于人，三遭祸患，皆不逾两旬。</p>
<p>近忆师之所戒，云：异日有与汝解缰脱锁者，当宜授之，余不许。</p>
<p>尔后欲解名籍，而患此道，人不知信，遂撰此《悟真篇》，叙丹法本来。</p>
<p>既成，而求学者凑然而来，观其意勤，心不忍拒，乃择而授之。</p>
<p>然所授者，皆非有巨势强力、能持拯溺、慷慨特达能仁明道之士。</p>
<p>初再罹祸患，心犹未知，竟至于三，乃省前过。</p>
<p>故知大丹之法，至简至易，虽愚昧小人，得而行之，则立超圣地。</p>
<p>是以天意秘惜，不许轻传于非人也。</p>
<p>而伯端不遵师语，屡泄天机，以其有身，故每膺谴患，此天之深戒如此之神且速，敢不恐惧克责?</p>
<p>自今以往，当钳口结舌，虽鼎镬居前，刀剑加项，亦无复敢言矣。</p>
<p>此《悟真篇》中，所歌咏大丹药物火侯，细微之旨，无不备悉。</p>
<p>好事者须有仙骨，观之则智虑启明，可以寻文解义，岂须伯端区区之口授?</p>
<p>如此，乃天之所赐，非伯端之辄传也。</p>
<p>如其篇末歌颂谈见性之事，即上之所谓无上妙觉之道也。</p>
<p>然无为之道，齐物为先，虽显秘要，终无过咎。</p>
<p>奈何凡夫缘业有厚薄，性根有利钝，纵闻一音，纷成异见。\</p>
<p>故释迦、文殊所演法宝，无非一乘，而所学者随量会解，自然成三乘之差。</p>
<p>此后若有根性猛利之士，见闻此篇，则知伯端得达摩、六祖最上一乘之妙旨，可因一言而悟万法也。</p>
<p>如有习气尚余，则归中下之见，亦非伯端之咎矣。</p>

    </div>
    
    <div class="post-footer">
        <div>
            
            转载声明：
            商业转载请联系作者获得授权,非商业转载请注明出处 © <a href="" target="_blank">Snippet</a>
            
            
        </div>
        <div>
            
        </div>
    </div>
</article>
<div class="article-nav prev-next-wrap clearfix">
    
    <a href="/2023/11/16/%E4%BD%BF%E7%94%A8Linphone%E5%81%9AP2P%E8%AF%AD%E9%9F%B3%E9%80%9A%E8%AF%9D/" class="pre-post btn btn-default" title='使用Linphone做P2P语音通话'>
        <i class="fa fa-angle-left fa-fw"></i><span class="hidden-lg">上一篇</span>
        <span class="hidden-xs">
            使用Linphone做P2P语音通话</span>
    </a>
    
    
    <a href="/2023/07/10/%E5%8D%8A%E5%B9%B4%E6%80%BB%E7%BB%93/" class="next-post btn btn-default" title='半年总结'>
        <span class="hidden-lg">下一篇</span>
        <span class="hidden-xs">
            半年总结</span><i class="fa fa-angle-right fa-fw"></i>
    </a>
    
</div>

<div id="comments">
    
    
<div class="utteranc">
  
  <script
    src='https://utteranc.es/client.js'
    repo='shenliyang/snippet-comment'
    issue-term='pathname'
    issue-number=''
    theme='github-light'
    label=''
    crossorigin='anonymous'
    async
  ></script>
</div>



</div>

                </main>
                
                    <aside id="article-toc" role="navigation" class="col-md-4">
    <div class="widget">
        <h3 class="title">
            文章目录
        </h3>
        
        <p>暂无目录</p>
        
    </div>
</aside>
                
            </div>
        </div>
    </section>
    <footer class="main-footer">
    <div class="container">
        <div class="row">
        </div>
    </div>
</footer>
<a id="back-to-top" class="icon-btn hide">
    <i class="fa fa-chevron-up"></i>
</a>
    <div class="copyright">
    <div class="container">
        <div class="row">
            <div class="col-sm-12">
                <div class="busuanzi">
    
</div>
            </div>
            <div class="col-sm-12">
                <span>Copyright &copy;
                    2017
                    
                </span> |
                <span>
                    Powered by <a href="//hexo.io" class="copyright-links" target="_blank" rel="nofollow">Hexo</a>
                </span> |
                <span>
                    Theme by <a href="//github.com/shenliyang/hexo-theme-snippet.git" class="copyright-links" target="_blank" rel="nofollow">Snippet</a>
                </span>
            </div>
        </div>
    </div>
</div>




<script src="/js/app.js?rev=@@hash.js"></script>

</body>
</html>